---
layout: single
permalink: /about/
title: "انجمن ووفورو"
author_profile: false
excerpt: "انجمن ووفورو چیست؟ چرا به یک بستر آموزش نرم افزار نیاز داریم؟ هدف و ماموریت ما؟ چه کسانی نفع می برند؟"
header:
  image: https://mattermark.com/wp-content/uploads/2015/06/startups.jpg
---
بنا به گفته ی مارک اندریسن[^andreessen]، نرم افزار داره دنیا رو می خوره. ولی آیا واقعا این جوریه یا الکی شلوغش می کنن؟ مقدار پولی که در سال در بازار فناوری اطلاعات خرج میشه حدود 4 تریلیون دلاره، بیشتر از دو برابر صنعت نفت[^it-spending]. این از نگاه بیزنسیش. ولی یه نگاه به زندگی امروز که بکنیم خیلی عیان تر میشه. یه بچه تو آفریقا صبح از خواب بیدار میشه، هنوز داره چشماشو میماله و درستو حسابی بیدار نشده، ولی داره با موبایلش که تو دستشه کار می کنه. اطلاعاتی که از طریق این موبایل در لحظه در دسترس این بچه هست 20 سال پیش کل سازمان اطلاعات آمریکا نمیتونسته حضورا به رییس جمهورشون بده[^kid-president].

[^andreessen]: Marc Andreessen, WSJ, [Software is eating the world](https://www.wsj.com/articles/SB10001424053111903480904576512250915629460)
[^it-spending]: Experts exchange, [IT Spending](http://pages.experts-exchange.com/it-spending)
[^kid-president]: Ray Kurzweil, Forbes, [Techonomy: Artificial Intelligence Is Empowering All of Humanity](http://www.forbes.com/sites/techonomy/2012/12/05/kurzweil-at-techonomy-artificial-intelligence-is-empowering-all-of-humanity/)

اگر به الگوهای اطرافمون توجه کنیم می بینیم که جهش هایی که چه در علم و چه در عمل داره اتفاق میوفته اکثرا با کمک نرم افزار میسر شدن. می خوای بری تا جایی؟ اسنپ! خرید داری؟ دیجی کالا! گرسنته؟ زودفود! دیگه کسی سر به بیابون نمیذاره بره یک سال در دریای مکاشفات غرق بشه. یه دقیقه فکر می کنه، دو تا سرچ می کنه، پنج دقیقه دیگه فکر میکنه، دوباره میره گوگل. موبایلی که دستشه یه شی نیست مثل بقیه اسباب خونه، افزونه ای از مغزشه.

با حال ترین کاری که تو همچین دنیایی میشه کرد «تولید ارزش» توسط نرم افزاره. ولی برنامه نویسی سخته، مگه نه؟ اتفاقا نه! اصلا و ابدا.برنامه نویسی یه سفره، مسیرش کلی قشنگه، مثل جاده چالوس. این مسیر یه کم دست انداز داره اولاش، از بد روزگار دست اندازای بلندش اول مسیرن و ممکنه موتور آدمو بذارن پایین. هر چی میری جلوتر این دست اندازا کوتاه تر میشن و رد شدن از روشون آسون تر. جایی میرسه که اینقدر با جاده آشنا شدی که می تونی پیش بینی کنی چند کیلومتر جلوتر چه جنس دست اندازی وجود داره و دقیقا چه جوری باید از روش رد شد. از اونجا به بعد دیگه اصلا دست اندازا رو حس نمی کنی، فقط کیف می کنی از زیبایی های مسیر. اینی که میگن سخته اول این سفر رو میگن، چون خیلیا نمی تونن دست اندازای اول راهو تحمل کنن.

# ما برای وصل کردن آمدیم!

هدف انجمن ووفورو یه چیزه: **انتقال تجربه**.

بذارین با مثال بگم:

خانم x خدای برنامه نویسیه سی شارپه، خانم y تازه امروز می خواد یاد بگیره. اگر خانم y بخواد دست تنها شروع کنه ممکنه اوایل کار یه مساله ساده ساعت ها وقتشو تلف کنه. در اینجا خانم x قهرمانانه وارد صحنه میشه و یک سری آموزشی سی شارپ روی سایت می ذاره. خانم y این سری را دنبال می کنه و کلی سی شارپ یاد میگیره. باحالیش اینه که خانم x یک بار زحمت تهیه این سری آموزشی رو کشیده ولی تعداد زیادی خانم y می تونن با کمک ایشون کلی جلو بیوفتن. به همین دلیل اسمشو گذاشتیم **انجمن**[^community]، چون در اینجا دست به دست هم دهیم به مهر.

[^community]: [Community](https://en.wikipedia.org/wiki/Community)

# مال کیه؟ پولش به کی میرسه؟

مال؟ پول؟ شیب؟ **:)**

بذارید بزرگترین سلاح جهانو بهتون معرفی کنم، بمب اتم در برابر این سلاح سوسکی بیش نیست: **اتحاد**. به قول آلبرت اینشتن:

> *اگر من دور دست ها را دیده ام، توسط ایستادن روی شانه های غول هاست*.

در هر انجمنی یه اصل وجود داره: تعهد به باز پس دادن به انجمن. یعنی من به کسایی که به من کمک کردن به اینجا برسم مدیونم، سعی می کنم دینم رو با باز گردوندن به بقیه ادا کنم.

انجمن ووفورو غیر انتفاعیه. کسی مستقیما از ما پول نمی گیره که محتوا تولید کنه، همه ی محتواها هم مجانی و «متن باز[^open-source]» در اختیار همه هست. هدف رشد کردن و یاد گرفتن از هم دیگس. ممکنه شرکت هایی بخوان از این حرکت حمایت کنند، مثل [شرکت میراث](http://miras-tech.com) که حامی مادی و معنوی ماست، ولی هدف بازگشت سرمایه نیست. معمولا این شرکتا در حال استخدام نیروی جوان در پروژه های خودشونن و یه بستر آموزشی مثل ووفورو هم در فرآیند آموزشیشون کمک می کنه و هم منبعی برای جذب نیروهای انسانیه آیندشونه.

[^open-source]: [Open Source](https://en.wikipedia.org/wiki/Open-source_software)

خلاصشو بگم، ما نه پول می گیریم نه پول میدیم! ارزش های ما متعالیه آقا جون!

# ووفورو؟ این چه اسمیه؟

«ووفورو[^woforo]» یکی از نمادهای سمبلیک «آدینکرا[^adinkra]»ست که این نمادها توسط تمدنی باستانی به اسم «آشانتی[^ashanti]» (غرب آفریقا، جایی که امروز کشور غنا هست) خلق شدن. ووفورو سمبل پشتیبانی، همکاری و تشویقه.


![Woforo Logo][woforo-image]

[^woforo]: [Woforo Dua Pa A](http://www.adinkra.org/htmls/adinkra/wofo.htm)
[^adinkra]: [Adinkra](https://en.wikipedia.org/wiki/Adinkra_symbols)
[^ashanti]: [Ashanti](https://en.wikipedia.org/wiki/Ashanti_people)
[woforo-image]: /assets/images/woforo.svg "Woforo Dua Pa A"

# چه جوری شروع کنم؟

شما 3 مدل میتونید با ووفورو تعامل کنید:

1. **از مطالب آموزشی استفاده کنید.** دو نوع محتوا داریم، [*بلاگ ها*](/blogs) و [*سری های آموزشی*](/series).
2. **محتوا تولید کنید.** به این منظور به بخش [*نحوه تولید محتوا*](/join) مراجعه کنید.
3. **حمایت کنید.** ما از هر گونه همکاری برد-برد استقبال می کنیم. یکی از متداول ترین انواع همکاری اسپانسر کردن تولید محتواست. یعنی یه شرکت برای مدت مشخص به یه نفر حقوق میده که بشینه و محتوا تولید کنه.

# کی مدیریت می کنه؟

مثل هر انجمن دیگه ای Admin ها از بین تولید کنندگان محتوا انتخاب میشن.

# تماس با ما

شما می تونید از طریق *کامنت*، [*گیت هاب*](https://github.com/woforo) و یا *تماس مستقیم با ادمین ها* با ما تماس بگیرید.

- محسن ارجمندی [mohsen.arjmandi@gmail.com](mailto:mohsen.arjmandi@gmail.com)
- کیوان میرمحمدصادقی [keyvan@opencog.org](mailto:keyvan@opencog.org)

